1 Anto Jesus a worde hibá den desiérto pa Spiritu, pa é worde tentá pa diabel.
2 Y despues qu el a yuna quarenta dia y quarenta nochi, a la fin el a haya hamber.
3 Y yegándo ceca dje e tentado, [esaqui] dici: Si bo ta Yiu di Dios, bisa, qu e piédranan aqui bira pan.
4 Ma rospondiéndo, é dici: Ta scirbí: No ta cu pan so hende ta biba, ma cu tur palaba qu ta sali di boca di Dios. 
5 Anto diabel a hib’é na e stad santu; y el a pon’é riba e toren di tempel;
6 Y dici cu né: Si bo ta Yiu di DioS, tirá bo abao djaqui; pasoba ta scirbí; qu lo E encomendá bo na su angelnan, y qu nan lo tumá bo den nan man, pa nunca bo pia no dal contra piédra.
7 Y Jesus dici cu né: Ta scirbí tambe: Lo bo no tenta Señor, bo Dios.
8 Atrobe diabel a hib’é riba un ceru mashá haltu, y el a mustr’é tur reinonan di muyndu y nan gloria.
9 Y é dici cu né: Tur esaquinan lo mi duná bo, si bo cai abao y adorá mi
10 Anto Jesus dici cu né: Bai, Santanás: pasoba ta scirbí: Na Señor bo Dios lo bo adora, y na E so lo bo sirbi. 
11 Anto diabel a lagu’é; y ata, angelnan a yega, y nan tawata sirbi'é
12 Ma ora Jesus a tende, qu Juan tawata preso, el a bolbe na Galilea.
13 Y el a bai fo’i Nazareth, el a bini, y el a biba na Capernaüm, stad di porta di lamán, den teranan di Zabulon y Nefthalim, 
14 Pa worde cumplí loque ta bisá pa e profeta Isaias, qu a bisa:
15 Tera di Zabulon, y tera di Nefthalim, na camina di lamán, na otro banda di Jordan, Galilea di puebelnan, 
16 E puebel, qu tawata sinta den scuridad, a mira un gran luz; y a bini luz riba esnan, qu tawata sinta den tera y den sombra di morto
17 Dje dia ei Jesus a cuminza predica y bisa: Arepinti boso; pasoba reino di ciélu a bini ceca.
18 Y ora qu Jesus tawata camna ceca lamán di Galilea, y el a mira dos ruman, Simón, qu ta yamá Pedro, y Andres, su ruman, qu tawata tira reda den lamán; pasoba nan tawata piscadó; 
19 Y é dici cu nan: Siguí mi y lo mi baci boso piscadó di hendenan.
20 Y unbez nan a laga nan reda, y nan a sigui'é.
21 Y siguiéndo mas padilanti, el a mira dos ruman, Santiago, yiu di Zebedeo, y Juan, su ruman, den barcu cu Zebedeo nan tata, qu tawata drecha nan reda; y el a yama nan. 
22 Y unbez nan a laga barcu y nan tata, y nan a sigui'é. 
23 y Jesus a bai tur rond den Galilea, siñándo den nan snoa, y predicándo evangelio di reino, y curando tur enfermedad y tur maleza den puebel.
24 Y su fama a core den henter Siria, y nan tawata trece ceca dje tur esnan, qu tawatin malu, esnan, qu tawatin diferente maleza y sufriméntu, y esnan, qu tawata poseï di demoño, y e lunaticonan, e lamnan; Y é tawata cura nan. 
25 Y hopi hende tawata sigui’é di puebel di Galilea, y di Decápolis y di Jerusalem, y di Judea, y di otro banda di Jordan.