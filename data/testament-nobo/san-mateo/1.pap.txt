1 Boeki di generacion di Jesu-Christo, yiu di David, yiu di Abraham.
2 Abraham tawatin un yiu Isaac; y Isaac tawatin Jacob; y Jacob tatawin Judas y su rumannan; 
3 Y Judas tawatin cu Tamar Fares y Zara; y Fares tawatin Esrom; y Esrom tawatin Aram; 
4 Y Aram tawatin Aminadab; y Aminadab tawatin Naason; y Naason tawatin Salmon;
5 Y Salmon tawatin cu Raab Booz; y Booz tawatin cu Ruth Obed; y Obed tawatin Jessé; 
6 Y Jessé tawatin rey David; y rey David tawatin Salomon cu esun, qu tawata mobé di Urías; 
7 Y Salomon tawatin Roboam; y Roboam tawatin Abia; y Abia tawatin Asá;
8 Y Asá tawatin Josafat; y Josafat tawatin Joram; y Joram tawatin Ozías;
9 Y Ozías tawatin Joatam; y Joatam tawatin Acaz; y Acaz tawatin Ezequias;
10 Y Ezequias tawatin Manasés; y Manases tawatin Amón; y Amón tawatin Josías; 
11 Y Josías tawatin Joacim; y Joacim tawatin Jeconías y su rumannan den e baiméntu na Babilonia; 
12 Y despues dje baiméntu di Babilonia Jeconías tawatin Salatiel; y Salatiel tawatin Zorobabel; 
13 Y Zorobabel tawatin Abiud; y Abiud tawatin Eliacim; y Eliacim tawatin Azor;
14 Y Azor tawatin Sadoc; y Sadoc tawatin Akim; y Akim tawatin Eliud;
15 Y Eliud tawatin Eleazar; y Eieazar tawatin Matan; y Matan tawatin Jacob;
16 Y Jacob tawatin José, esposo di Maria, di quen Jesus-a nace, quen ta yamá Christo.
17 Di manera qu tur e genneracionnan desdi Abrabam te na David ta diezquater generacion; y desdi David te na e baiméntu na Babilonia, diezquater generacion; y desdi e baiméntu na Babilonia te na Christo diezquater generacion.
18 Y e naceméntu di Jesu-Christo tawata asina: despues qu Mana, su mama, a duna man pa casa cu José, promé qu nan tawata huntu; el a worde hayá embarazá di Spiritu Santu.
19 Y José, su esposo, como é tawata hustu, y é no quier a expon’é na infamia, tawata quier a bandon’é secretamente. 
20 Y ora é tawata pensa esaqui, ata, e angel di Señor a parce ceca dje den soño, bisándo: José, yiu di David, no tene miédu, di tuma Maria, bo mohé, ceca bo; pasoba loque lo nace [fo'i dje]den dje, di Spiritu Santu é ta;
21 Y lo é pari un yiu, y lo bo yama su nomber Jesus; pasoba é lo salba su puebel di nan picánan. 
22 Tur e cosnan aqui a sosode pa worde cumplí loque Señor a papia pa medio dje profeta, qu a bisa:
23 Ata, un birgen lo worde embarazá, y lo é pari un yiu, y lo é yama su nomber Emmanuel, qu traducí quie bisa: Dios cu nos. 
24 Y ora qu José a lamta fo’i soño, el a haci manera e angel di Señor a mand’é, y el a ricibi su mohé. 
25 Y é no a conoc’é te ora el a pari su promé Yiu; y el a yama su nomber Jesus. 